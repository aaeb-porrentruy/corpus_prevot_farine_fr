<?xml version="1.0" encoding="UTF-8"?><?xml-stylesheet type="text/xsl" href="TEI%3Etxt_dev_abr.xsl"?><TEI xmlns="http://www.tei-c.org/ns/1.0"><teiHeader><fileDesc><titleStmt><title type="main">B_168-15-2-4_duplicated</title><principal>elodie.paupe@unine.ch</principal></titleStmt><publicationStmt><publisher>tranScriptorium</publisher></publicationStmt><seriesStmt><title>AAEB_Farine_abréviations</title></seriesStmt><sourceDesc><p>TRP document creator: elodie.paupe@unine.ch</p></sourceDesc></fileDesc></teiHeader><facsimile><surface lrx="2643" lry="3968" ulx="0" uly="0" xml:id="facs_1"><graphic height="3968px" url="B_168-15-2-4_0001.jpg" width="2643px"/></surface><surface lrx="2655" lry="3972" ulx="0" uly="0" xml:id="facs_2"><graphic height="3972px" url="B_168-15-2-4_0002.jpg" width="2655px"/></surface><surface lrx="2637" lry="3968" ulx="0" uly="0" xml:id="facs_3"><graphic height="3968px" url="B_168-15-2-4_0003.jpg" width="2637px"/></surface><surface lrx="2654" lry="3988" ulx="0" uly="0" xml:id="facs_4"><graphic height="3988px" url="B_168-15-2-4_0004.jpg" width="2654px"/></surface></facsimile><text><body><div>
 
 Page 1

Anne
vauthier
Je, Annelin vefve de Pierrat vauthier de
Courthedoubz, Cougnois librement et sans
controincte, Comment que dez longue main
Je sois este diffame par bruict comung destre
une sorciere et genauche, et pour ce regard
plusieurs plainctes et doleances soyent estees faictes
contre de moy, Quont donne occasion a Messieurs
les hault Officiers doffice de faire inquisition
contre de moy Et retreuve par icelle des indices
et conjectures pregnantes et concluantes, Le tout
comme est au long pourte par lesdites informations
Pour raison dequoi je seroye este saisie au
corps conduite et menee au chasteau et forteresse
de Pourrentruy et jusques au present y Detenue
durant lequel terme Messieurs les Officiers
 ont procede avec moy suivant ordre de droit et
au contenu des ordonnances penibles du Sainct Empire
voyre jusques a avoir sostenu la question et
torture moderement. Sy est ce que persistant
et perseverant a linficiatx, et negative de tous
Les faictz pourtez auxdites informations. Combien
Que les preuves soyent revestues de toutes
circonstances conluantes , Et que nonobstant
ma <unclear>pertace </unclear>inficiation Mesdits seigneurs les Officiers
ayent preuves suffisante pour maccuser devant
La justice criminelle, Et me convaincre desdits
fai<unclear>ctz</unclear> par tesmoing suffisans pourte ausdites
informations ; Sy est ce que a ma humble
priere et requeste faicte a Moin Seigneur et
Prince, ayant heu pitie de mes pouvres enffans
Il a pleu a Son Excellence Reverendissime me
 
 Page 2

faire a relascher de prison, Moyenant les
 conditions et reserves suigvantes Premierement
 que jassisterai tous Les dimenches et festes
 solempnelles devotement a leglise, et vivrai
en femme de bien selon les ordonnance dicelle
Secondement que je ne hanterai les assemblees
comme Nopces beniesons comairaige, louvres
et costelz, Ains procurerai ladvancement de
mon menaige sans divaguer de courir ca
et la, en sorte que personne naura occasion
de soi complaindre de moi. Tiercement que
 si aulcune ulterieure plaincte se faisoit contre
 de moi que Je me rendrai entre les mains de la
Justice sans mabsenter Et finablement que
 de ce mien emprisonement je ne me vengerai
par moi ou par aultres ny entreprendrai ny ferai
entreprendre de men venger, soit contre Sondit
Excellence Reverendissime, Messieurs ses officiers
 leurs serviteurs, les tesmoings produis contre
de moi Leurs femmes familles biens et chevances.
 Lesquelx pointz et articles jai promis et jure par
serement de <hi rend="strikethrough:true;">tout</hi> en tout de par tout fidelement
garder et observer de mon millieur pouvoir
Que sil advient que en lung ou en laultre
je contreviengne, alors je me submectz destre
 chastie au contenu des ordonnances penible
du sainct Empire, Ce que jai par serement
solennel, jure de garder et inviolablement
accomplir Et pour plus grande solempnite
et assurance jai prie le<unclear>?</unclear> Notaire soubsigne,
de soubsigner le present acte en mon nom
Ce quil at faict a ma tres grande priere
 
 Page 3

leur
et requeste sans le prejudice de <hi rend="strikethrough:true;">lui</hi>  ni des
leurs
 audit Pourrentruy Le Cinquieme
jour du mois de decembre mil six cens
et huict Presents Petit jehan henselin de
 miecort et petit Jehan le mercier de
Chermoille tesmoings ad ce requis.
Richard Thomas [paraphe]
S ?
JGigendet [paraphe]
 
 Page 4

Urphed de Annelin
 vefve Pierrat vauthier
 de Courthedoubs</div></body></text></TEI>