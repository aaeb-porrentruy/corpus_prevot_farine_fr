<?xml version="1.0" encoding="UTF-8"?><?xml-stylesheet type="text/xsl" href="TEI%3Etxt_dev_abr.xsl"?><TEI xmlns="http://www.tei-c.org/ns/1.0"><teiHeader><fileDesc><titleStmt><title type="main">B_168-15-2-2_duplicated</title><principal>elodie.paupe@unine.ch</principal></titleStmt><publicationStmt><publisher>tranScriptorium</publisher></publicationStmt><seriesStmt><title>AAEB_Farine_abréviations</title></seriesStmt><sourceDesc><p>TRP document creator: elodie.paupe@unine.ch</p></sourceDesc></fileDesc></teiHeader><facsimile><surface lrx="2523" lry="3728" ulx="0" uly="0" xml:id="facs_1"><graphic height="3728px" url="B_168-15-2-2_0001.jpg" width="2523px"/></surface><surface lrx="2544" lry="3751" ulx="0" uly="0" xml:id="facs_2"><graphic height="3751px" url="B_168-15-2-2_0002.jpg" width="2544px"/></surface><surface lrx="2527" lry="3717" ulx="0" uly="0" xml:id="facs_3"><graphic height="3717px" url="B_168-15-2-2_0003.jpg" width="2527px"/></surface><surface lrx="2549" lry="3736" ulx="0" uly="0" xml:id="facs_4"><graphic height="3736px" url="B_168-15-2-2_0004.jpg" width="2549px"/></surface><surface lrx="2506" lry="3738" ulx="0" uly="0" xml:id="facs_5"><graphic height="3738px" url="B_168-15-2-2_0005.jpg" width="2506px"/></surface><surface lrx="2560" lry="3735" ulx="0" uly="0" xml:id="facs_6"><graphic height="3735px" url="B_168-15-2-2_0006.jpg" width="2560px"/></surface><surface lrx="2501" lry="3744" ulx="0" uly="0" xml:id="facs_7"><graphic height="3744px" url="B_168-15-2-2_0007.jpg" width="2501px"/></surface><surface lrx="2565" lry="3746" ulx="0" uly="0" xml:id="facs_8"><graphic height="3746px" url="B_168-15-2-2_0008.jpg" width="2565px"/></surface><surface lrx="2475" lry="3739" ulx="0" uly="0" xml:id="facs_9"><graphic height="3739px" url="B_168-15-2-2_0009.jpg" width="2475px"/></surface><surface lrx="2565" lry="3756" ulx="0" uly="0" xml:id="facs_10"><graphic height="3756px" url="B_168-15-2-2_0010.jpg" width="2565px"/></surface><surface lrx="2512" lry="3746" ulx="0" uly="0" xml:id="facs_11"><graphic height="3746px" url="B_168-15-2-2_0011.jpg" width="2512px"/></surface></facsimile><text><body><div>
 
 Page 1

Annelin 
Quil a une fille nomme lucie laquelle estant
Du 24 de Septembre 1608.
par une fois au louvre sont environ six ans
Informations prinse et levees
Que ladite <hi rend="strikethrough:true;">lucie</hi> Annelin la frappa entre
doffice par nous henri farine
les deux espalles dont depuis elle vint grievement
Prevost de Pourrentruy et Claudat
malade et est Impotente <hi rend="strikethrough:true;">dire</hi> du droit costel
Briot mayre de Courthedoubs
Et tient deposant comme aussi ladite Lucie q par
Sur les diffamations et accusations,
ledi frappement la rendu en telle maladie
faictes contre <hi rend="underlined:true;">Annelin</hi> <hi rend="underlined:true;">vefve</hi> de Perrat
Et combien que deposant aye faict tout debvoir
Vauthier de <hi rend="underlined:true;">Courthedoubs</hi> destre
dela faire a guerir sy est ce quil na treuve
accusee pour sorciere
aulcung remede Sinon que tous les medicins qui
Pierre Broingne dudit Courthedoubs par serement depose
lont veu ont tousjour juge quelle estoit
encorsele.
Dit que sont quatre ans questant deposant Banvert
Il trouva ladite Lucie dessus ung poirie avec sa
fille que eschossotoyent des poires Et les ayant
deposant rescrie quilz seroyent gaigei Icelles
furent perdues sans quil peult scavoir ny
veoir quelles devindrent et ny heust une
seulle poire desoubs larbre.
 
 Page 2

Vernier perrial dudit Courthedoubs par serment
a depose Que deposant avoit la fille de
Pierre Broingne pour servande Laquelle
estant alle au Louvre, fust frappee p ladite
Annelin
<hi rend="strikethrough:true;">Lucie</hi> laquelle servande depuis vint inpotente
et disoit ladite servande que telle maladie
Lui estoit derivee du coup quelle avoit receu
de ladite <hi rend="strikethrough:true;">Luc</hi> Annelin. Et dit encore
tousjour ouys dire que ladite Annelin estoit une
sorciere
Henri Coinson dudi Courthedoubs depose que
Lui deposant avoit ung enffant que devint
malade et layant interrogue dou venoit ceste
maladie respondit que sestoit Annelin que
Lavoit frappe, et depuis s<hi rend="strikethrough:true;">estant</hi> estoit
revenue en quelque peu de convalescence
morut tos apres.
de lui
Dit que de plus que la femme du deposant par
une fois estant en son curtil travaillant
ladite Annelin la rescria quelle travaillioit
bien a la <unclear>certer</unclear>  Et le soir dudit jour venu
ladite femme dudit deposant vint malade Et
ayant deposant Interrogue sadite femme
dou procedoit telle maladie, elle respondit
quelle avoit opinion que ladite Annelin lui
avoit donne ladite maladie, de laquelle
environ quinze jours apres elle morut.
Dit de plus que la maison, et vergier de ladite Annelin
est proche de celle du deposant. Et avoir veu
en hiver lors des neiges des passees comme
 
 Page 3

de passees de vaches par son vergier, mesme que
passoyent entre deux paulx. Et lesquelles
passees alloyent par dessus les murs du Cymetiere
mais nentroyent audit Cymitiere ains alloyent
a lentour de la maison de ladite Annelin
Dit de plus que ladite Annelin a ung petit
fils de leaige de dix ans lequel compta
en la grange dudit deposant, que Il y avoit
ung noir homme questoit entre en leur poille
et se y pourmenoit mais que sa mere nestoit
en la maison, Et que Il avoit heu sy grand peur
de lui que Il sestoit cache desoubs la couverte
du lict. Et que ayant ladite Annelin sceu
que sondit fils avoit desclaire tel faict elle
Lavoit baptus.
Dit avoir tousjour ouys dire quelle ladite
Annelin estoit une sorciere
Vernier Torel dudit Courthedoubs, par serement,
Que la femme de lui deposant heust ung proces
contre ladite Annelin en la Justice de Courthedoubs
desorte que la femme dudit deposant, fust
<hi rend="strikethrough:true; fontSize:0.0; kerning:0;">contre</hi> condempnee a lemende de quatre
channes de vin, dont le <hi rend="strikethrough:true; fontSize:0.0; kerning:0;">lieu</hi> mesme jour,
estant deposant es champs nuictanment ladite
Annelin (Comme la femme dudit deposant le
mantient.) avec ung noir homme vindrent
nuitanment devant la maison dudit deposant
Et rescria ladite femme Disant Alison, vienca
vientend avec nous, voici ung homme qui
 
 Page 4

+ ladite Annelon et 
ledit homme
te donnera de largent pour payer lemende
des quatre channes de vin que tu as faut.
Surquoi elle respondit quelle ny voulut
aller. Que son mari nestoit en la maison,
et quil ne vouloit rien faire que par lui
Et sestant departis  <hi rend="superscript:true;">+</hi> . Ledit deposant arriva
bien tost apres en la maison, auquel sadite
femme lui compta ce que dessus Et en,
lui racomptant elle devint Impotente
des bras et des Jambes, de mode qu'il lui
vindrent tout tord et avoit les mains
closes quon ne lui pouvoit ouvrir.
Et estant conseillee de <hi rend="strikethrough:true;">s</hi> prendre des
herbes au curtil de ladite Annelon et den
menger, elle en fust prendre dequoi
en ayant mange les mains se ouvrirent
Mais surce elle perdit la parolle, estant
derechieff conseillee daller prendre de la
terre desoubs le seuille de la maison de
Ladite Annelin et den menger ; elle Layant
faict La parolle Lui revint. Mais non
pourtant ladite femme dudit deposant est
tousjour malade. Laquelle mantient que ladite
Annelin lui a donne telle maladie et plus
nen dit.
 
 Page 5

Jehan perrin guenin de Courthedoubs Par
serement depose, Quil na aulcune mescreance
sur ladite Annelin. Mais dit quil a bien ouys
dire et encrier Ladite Annelin pour estre
sorciere
Guilliame perriat, Par serement depose, Que
Ladite Annelin et sa mere <hi rend="strikethrough:true;">ont</hi> quest morte quont
heu demeure proche de la maison dudit deposant
ans
Et sont plus de quinze quicelles se faschoyent
contre deposant et ses gens de sorte que tost
Incontinent Il devint deux chevaulx malades
audit deposant Et estant este deposant
prendre des herbes au Curtil delles
Lung diceulx guerit et laultre mourut
dit quil a perdus beaulxcoup de chevaulx
et avoit deposant opininion que ladite Annelin
et sa mere Lui faisoyent a mourir
Dit de plus Les avoir par plusieurs fois,
appelle sorciere, sans quicelles sen
soyent venge par droit.
Mory vauthier, dudit chevene Par serement depose
que ladite Annelin a heu espose, le frere de
Lui deposant ; Et quon a tousjour reputee
Icelle Annelin estre une sorciere. Mesme
que lui et sa femme apres quilz avoyent heu
des querelles de propos avec ladite Annelin, quilz
sont estes fort malades devenus debilles et
heu des bestiaulx beaulxcoup malades les 
 
 Page 6

ungs qui alloyent de travers les aultres qui sont
mortz. Mais ne scait dou procedoyent telles
Inconveniens et maladies
Semon villain dudit Courthedoubs depose, que sont,
environ, quatre ans quilz avoyent deux Juvencelx
que vindrent malades Et estant estes conseilles
de baptre les lings diceulx, deposant print
Lesdits Lings les baptirent avec des <unclear>fleu</unclear> dont
Ladite Annelin se trouvat tout blessee par le
visaige. Non pourtant lesdits Juvencelx morurent
Et a opinion deposant que ladite Annelin les
Leur feist mourir
Vaulbert Jordain dudit lieu Par serement depose
Que la premiere femme de Estienne doland
devint malade sont plus de huit ans de sorte
quil La failloit tenir dont deposant y estant
et laidant a tenir, Icelle femme dudit Doland
present plusieurs aultres personnes dit qui la Baillie
entendant et nommant
quest Ladite Annelin lui avoit donne la maladie.
de laquelle ayant quelquement trayne ladite
de telle maladie finablement en est morte
<unclear>Theunat</unclear> guenin par serement depose, Que
Lannée passee, Ladite Annelin fust interpeller
deposant de lui aller querir une charree de
feuille ce que nayant, peu faire pource que
Lui convenoit aller querir de lavenne lui refusa
Et le lendemain ayant deposant mene une
charree de boihin pour son frere Caspar,
 
 Page 7

NB
lequel a son <hi rend="strikethrough:true; fontSize:0.0; kerning:0;">lieu</hi> domicille desoubs ung mesme
toict avec Ladite Annelin. Icelle estant proche
de leurs chevaulx, le soir dudit Jour Lung diceulx
devint malade de sorte quil mourut. Et a opinion
deposant que pour avoir refuse de charrier pour elle
quelle avoit donne le mal audit cheval.
Germain torel par serement ; depose que lannee
passee deposant avoit une vache que ne vouloit
donner son laict, et que ayant fait a prendre
des herbes au curtil de ladite Annelin (laquelle
avoit heu quelque dificulte avec la femme
dudit deposant pour huit deniers) et les ayant
fait a manger a ladite vache, elle rendit
tost apres son laict
Thennat maillat de Courthedoubs par serement,
depose, que lan passe, ladite Catherine
Annelin fust interpeller deposant de lui aller
querir une charree de gerbes, ce que ayant
deposant refuse, Incontinenti lui devindrent
deux de ses chevaulx malades de sorte que
environ huit jours apres ses deux chevaulx
morurent Et a opinion que ladite Annelin
Lui a fait mourir ses chevaulx.
Dit que de plus que lui deposant, avoit une seure
sont passe six ans Laquelle estant au Lovre
Le soir et assis entre ladite Annelin et sa fille
et en Riant, sa coiffe Lui tomba, laquelle
fust perdue Et surce quon disoit que la fille de
Ladite Annelin avoit ladite coiffe ladite Annelin en fust  
 
 Page 8

22
faschee de sorte que tout Instamment ladite
seure dudit deposant devint malade, et disoit
que ladite Annelin lui avoit donne le mal
dequoi elle morut quelque temps apres.
Dit quil a tousjours ouys appeller sorciere
Jehan Jordain dudit Courthedoubs Pas serement depose
quil a de long temps ouys suspitionner ladite
Annelin estre une sorciere aultre chose nen
scait.
Nicolas torel dudit Courthedoubs depose que lui
deposant a heu des chievres que ne vouloyent
donner leur laict, et questant este advertis
de leur voisins de prendre des herbes au
curtil de ceulx quil se mefioyent et en
leur en donner, a manger quelles guairiroyent
Ce que la femme dudit deposant a heu
execute Que tousjour lesdites chievres rendoyent
Leur laict Et dit avoir fait cela a reyterrees fois.
Dedie villain par serement depose, que par une fois
la mere de deposant ayant apporte au marche
vendre du beurre Ladite Annelin le tint et
mania. Et estant retour, les vaches dudit
deposant donnoyent du laict quon heust
bien <unclear>trayne</unclear> partout le villaige. Sur quoi estant
La mere dudit deposant estee conseillee elle
fust prendre des herbes au curtil delle
ladite Annelin, et en donna a manger aux vaches 
 
 Page 9

24
lesquelles Instanment rendirent leur laict
comme au paravant.
Dit de plus que par une fois, ayant refuse aladite
Annelin de lui aller querir une charre de bois
Le millieur de leur chevaulx vint malade
de sorte quil en morut et a opinion, qu'elle
avoit donne le mal audit cheval.
Dit quil a tousjour ouys suspitionner ladite
Annelin estre une sorciere
Perrin coinson, dudit Courthedoubs Par serement depose
que sont environ quinze Jours quil fust requis
daller de mener du bouement pour ladite
Annelin ; ce que lui ayant refuse, par ce quil
a asse a faire pour lui. Que ladite
Annelin les a menace et dit quil nen,
gaigneroyent rien. Surce lui est venu ung
cheval malade lequel, est mort et tient
deposant que Ladite Annelin lui a donne ladite
maladie.
Dit que divers lors quil a des neiges, quon,
voit, tant sur <add>le</add> toidt que au vergier derrier la
maison, deladite Annelin, des passees estranges
comme passees de vaches.
Dit quil a tousjour ouys dire aux enffans delle
quil y avoit ung gros noir <hi rend="strikethrough:true; fontSize:0.0; kerning:0;">chamatt</hi> <add>chatt</add> qualloit par leur
maisons, quil en avoyent bien peur
 
 Page 10

Le 22 de Novembre 1608.
Les presentes Informations sont estees leutes Par
devant Le conseil de son Excellence Reverendissime
Lequel ayant le tout veu et pese Ont declaire
ladite Annelin debvoir estre tiree en cause et en
prison. Et estant Illec tost sur les faictz predits
debvoir estre gehennee et examinee a la torture. 
 
 Page 11

Informations 
Contre Annelin vefve
Pierrat vauthier de Courthedoubs</div></body></text></TEI>