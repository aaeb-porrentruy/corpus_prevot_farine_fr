<?xml version="1.0" encoding="UTF-8"?><?xml-stylesheet type="text/xsl" href="TEI%3Etxt_dev_abr.xsl"?><TEI xmlns="http://www.tei-c.org/ns/1.0"><teiHeader><fileDesc><titleStmt><title type="main">B_168-15-10.3_duplicated</title><principal>elodie.paupe@unine.ch</principal></titleStmt><publicationStmt><publisher>tranScriptorium</publisher></publicationStmt><seriesStmt><title>AAEB_Farine_abréviations</title></seriesStmt><sourceDesc><p>TRP document creator: elodie.paupe@unine.ch</p></sourceDesc></fileDesc></teiHeader><facsimile><surface lrx="2754" lry="3743" ulx="0" uly="0" xml:id="facs_1"><graphic height="3743px" url="B_168_15-10-3_1.jpg" width="2754px"/></surface><surface lrx="2754" lry="3743" ulx="0" uly="0" xml:id="facs_2"><graphic height="3743px" url="B_168_15-10-3_2.jpg" width="2754px"/></surface><surface lrx="2754" lry="3743" ulx="0" uly="0" xml:id="facs_3"><graphic height="3743px" url="B_168_15-10-3_3.jpg" width="2754px"/></surface><surface lrx="2754" lry="3743" ulx="0" uly="0" xml:id="facs_4"><graphic height="3743px" url="B_168_15-10-3_4.jpg" width="2754px"/></surface></facsimile><text><body><div>
 
 Page 1

Reconfessions des Actes Crimes et
delictz Commis et perpetrez par 
Aignelatte vefve de feu Thiebault 
Fouvent de Bonfolz. Par elle 
Librement recognuz les 18 20 26 
et dernier jour daogst de lan present 
1609 
Premierement confesse que sont environ quinze 
ans Questant en la ville de Pourrentruy 
et ayant heu quelque parolles avec sondit 
mary A raison quilz estoyent poursuit de 
feu Thiebault machanguey pour des dixmes 
quil avoyt <hi rend="strikethrough:true; fontSize:0.0; kerning:0;">Rec</hi> heu de luy Quiceluy sond 
mary estant remply de vin monsta sur sa 
charrette et sen alla, la laissant aller
seule a pied, et estant venue jusques 
au bois de Morteveille, Ung beau Jeusne 
homme vestu de verd (comme luy sembloit) 
la surparla de se donner a luy et 
quil ne la laisseroit jamais et lui 
donneroit de largent. Ce quelle feist 
Et Renuncea allors dieu et la vierge 
marie Cresme et baptesme, et print 
led vestu de verd pour son mre. Lequel 
disoit sappeller Robine Et heust allors 
Comme depuis beaulxcoup de fois sa 
compagnie. Lequel luy donna de largent 
comme lui sembloit Mais quant Il fust 
dispartis ce ne fut que des feuilles de 
chasne. Comme aussi lui donna du 
poulsat pour faire a mourir bestes et gens 
et de la graisse pour se frotter pour aller
au Sabath.
 
 Page 2

Item confesse quicelle avec Agathe femme 
de Henry vouelin de Beurnevesain elle 
a este au Sabath tant sur les planches 
de Rechesir que au Bois de morteveille avec 
daultres 
Item confesse que avec la susdite Agatte et 
daultres femmes elle a <hi rend="strikethrough:true;">aide</hi> asista a faire 
de la grelle. 
Item confesse quelle estoit par une fois en 
volonte de Jecter dudit poulsat sur la 
proye des vaches affin de les faire a 
mourir [signe d’insertion] et que un rain luy attaingnit 
Le bras, de sorte que sondit poulsat 
tomba par terre sans rien effectuer 
De plus confesse que avec ledit poulsat 
en ayant jecte sur les bestes suigvantes 
les en a faict a mourir Et ce par le 
commandement de sondit maitre Robine 
A scavoir a eulx mesme en leur propre 
maison Trois chievres et deux chevaulx 
A Jehan Corbat ung cheval 
Au Petit castrolz ung cheval 
A Estaise du haulst ung cheval 
A Gaidance ung cheval que fut le 
premier surquoy elle essaya Ledit poulsat 
A Mory des chaisnes dit Guenin Corbat 
une vache et ung vel 
A Mory gaiberois une vache 
 
 Page 3

Item que sont passe trois sepmaines elle
Jecta dudit poulsat sur lung des chevaulx 
de Moriqua hennin et aussi le lundi 
avant quelle fut prisonniere en avoit 
jecte sur une vache estant a Jaicque 
maillat mais ne scait sy lesdits cheval 
et vache en son mort 
Item confesse avoir jecte dudit poulsat 
sur lenfant de Jaicque maillat de sorte 
quil en est devenu tout debille et malade 
Lequel mal elle ne lui seroit oster 
Pour lavoir trop porte
[signe d'insertion] ung peu
Item confesse quelle meit [signes d’insertion] dudit poulsat 
en une soppe quelle feist a la femme 
de son filz, et que layant mange 
Icelle devint fort malade. Et que la 
Dame de Gallfingen lui a depuis 
oste le mal. 
Item de plus confesse que avec dudit 
poulsat elle a faict mourir Borquin 
filz de Perrin hennin et Richarde sa 
femme parce quilz avoyent mal parle 
delle et dit quelle Leur avoit derobe 
ung fleurie 
Ladite Aignelatte fust le premier de 
Septembre 1609 condempnee destre 
Bruslee toute vive mais par grace 
fust decapitee et desla son corps
jecte au feug 
 
 Page 4

Reconfession 
Des Actes Crimes et delitz de Aignelate 
vefve de feu Thiebault fouvent de 
Bonfols Que fust condempne destre 
executee par le feug. Mais par grace fust 
decapitee et dela son corps jecte 
au feug</div></body></text></TEI>