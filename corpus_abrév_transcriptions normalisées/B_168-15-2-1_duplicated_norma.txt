<?xml version="1.0" encoding="UTF-8"?><?xml-stylesheet type="text/xsl" href="TEI%3Etxt_dev_abr.xsl"?><TEI xmlns="http://www.tei-c.org/ns/1.0"><teiHeader><fileDesc><titleStmt><title type="main">B_168-15-2-1_duplicated</title><principal>elodie.paupe@unine.ch</principal></titleStmt><publicationStmt><publisher>tranScriptorium</publisher></publicationStmt><seriesStmt><title>AAEB_Farine_abr√©viations</title></seriesStmt><sourceDesc><p>TRP document creator: elodie.paupe@unine.ch</p></sourceDesc></fileDesc></teiHeader><facsimile><surface lrx="2617" lry="4010" ulx="0" uly="0" xml:id="facs_1"><graphic height="4010px" url="B_168-15-2-1_0001.jpg" width="2617px"/></surface><surface lrx="2623" lry="3993" ulx="0" uly="0" xml:id="facs_2"><graphic height="3993px" url="B_168-15-2-1_0002.jpg" width="2623px"/></surface><surface lrx="2628" lry="4046" ulx="0" uly="0" xml:id="facs_3"><graphic height="4046px" url="B_168-15-2-1_0003.jpg" width="2628px"/></surface></facsimile><text><body><div>
 
 Page 1

Anne 
Boulay
+ 
Information secrete prinse doffice,
Contre Annelin fille henrisat Boulai
de Couurthedoubs et vefve de feu Pierrat
Vauthier dudit lieu, ce 16 dapvril 1603.
Jehan villain dudit Courthedoubs, Par serement
depose, Que Ilz avoyent par ci devant du bestial
questoit malade et signament ung juvencel
dont estant aux Lovres entre aultres une
femme ou fille dit que sil avoyent malle
mescreance que les bestes fusent grevees que
<hi rend="strikethrough:true;">sil</hi> sy elle mouroyent quon debvoit baptre le
Ling et quon verroit bien qui auroit causse
cela. Et estant ledit juvencel mort deposant
print ung fleau et baptit fort le ling
dicelui. Surquoi la feue femme de  <hi rend="strikethrough:true;"><unclear>Ge</unclear></hi>
Jehan B<unclear>urin</unclear> dit que Ladite Annelin estoit fort
marquee et blessee par le visaige.
Claude vefve de feu Jehan maillat jadis Mayre
a Courthedoubs depose, Quelle deposante
a heu mauvaise opinion depuis quelle a ouys
dire que ladite Annelin avoit greve a la fille
Pierre Broingne<unclear>.</unclear> En ce quelle deposante avoit
Une fille que devint tout enflee de laquelle
elle mourut. Et ce doultant que sadite fille
 avoit perdus sa coiffe aux Lovres et parce
quon chargeoit La fille de ladite Annelin lavoir
cache, deposante dit avoir heu ceste opinion
depuis delle.
 
 Page 2

Anne vefve henri Villain dudit Courthedoubs, depose 
questant une fois aux Louvres Ladite, Annelin frapit
Ladite deposante de la main sur la droite espaule
En sorte que le Lendemain elle deposante fust
Impotante de la droite partie de son corps.
Ce quayant deposante aperceu et sestant mescrus
quelle Lui auroit donne tel mal. Surce que
deposante avoit ouys dire que quant on estoit
greve quon debvoit prendre de neufz sortes derbes
du curtil de ceulx quon se mescroit. Elle
deposante alla prendre de neufz sortes derbes
au curtil dicelle, quelle cuyt en faist une
soppe et la mangea dont deans huit Jours
ensuiguant elle fust guarie. Et croit fermement
que parlattouchement predit telle maladie Lui
estoit advenue.
Esibel, femme henry Vellain dudit Courthedoubs
depose quelle este ester malade en ung genoil
mais ne scait dou procede telle maladie.
Ne scait aultre chose.
 
 Page 3

Informations
Contre Annelin fille henrisat
Boulet de Courthedoubs</div></body></text></TEI>